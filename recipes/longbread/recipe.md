
# Langebrød

## Ingredienser

- 11dl vann (romtemp)
- 100g gjær, eller 2pk tørrgjær
- 30g salt
- 100g mørk sirup
- 100g margarin/smør
- 800g finsiktet rugmel
- 1000g siktet hvetemel

## Metode

Løs gjæren i vannet. Bland det tørre og tilsett margarin og sirup. Hell i vann/gjær-løsning og elt i 10 min. Forhev til dobbel størrelse, ca 30 min.
Lag 4 like runde emner, elt dem til store rundstykker. La dem hvile 10 minutter. Press dem flate, ca 1cm. Så ruller du dem stramt sammen. Disse brødene stekes ikke i form, men settes inntil hverandre på smurt plate. Ha litt olje mellom brødene, eller litt smeltet margarin. 
Dekk dem til med litt klingfilm eller et fuktig håndkle. Heves til dobbel størrelse, ca 1 time. 
Sett brødene nederst på 250 grader, skru ned til 200 grader når brødene er kommet inni.
Stekes gylne, ca 45 minutter.

## Alternativ metode

Bland 500g av hvetemelet med 500ml romtemperert vann og ca 0.5g tørrgjær (fjerdedels teskje) i en boks med tett lokk og som kan romme minst 1 liter. Settes i romtemperatur i 6-8 timer.
Når denne er ferdig blandes den med resten av melet med salt og sirup. Tilfør resten av vannet litt og litt. Elt sammen til en jevn og smidig deig. Da eltes smøret inn. Hev til dobbel størrelse, ca 1-2 timer.
Del deigen i fire og form til brød. La heve til omtrent dobbel størrelse, ca 1-2 timer.
Stekes som anvist over.