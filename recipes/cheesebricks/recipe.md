# Ostebriks

## Ingredienser

- ca 750 g mel
- 25 g fersk gjær, eller ½ pakke tørrgjær
- 1 ts salt
- 2 ts sukker
- 5 dl melk
- 75 g meierismør
- 1 egg
- ca 100 g revet ost til topping

## Metode

Del opp smøret i terninger og la det stå til det blir romtemperert. 
Varm melken sammen med sukker i en kjele til den blir fingervarm (omtrent 36 grader).
Tilsett gjæren og løs den i blandingen.
Bland halvparten av melet sammen med saltet i en bolle. 
Tilsett melken i melet og bland godt.
Tilsett litt og litt av melet til deigen så vidt slipper bollen. Elt videre i cirka 10 minutter til du har en smidig, elastisk og myk deig. Tilsett smøret og elt videre til alt smøret er jevnt fordelt i deigen, og deigen igjen er smidig, myk og elastisk.
Dekk bollen med plastfolie og la den heve til dobbel størrelse.
Etter at deigen er ferdig hevet kjevles den til et rektangel som er cirka 1 centimeter tykt. Legg rektangelet over på et bakepapirkledd stekebrett. Hvis deigen krymper sammen når den flyttes over på bakepapiret, kan den kjevles flat igjen på bakepapiret. Bruk en skarp kniv og del deigen opp i 16 ruter. Rutene skal ikke flyttes, de skal ligge på samme brett og heve inn i hverandre. Dekk rutene med plastfolie eller et kjøkkenhåndklede og la de etterheve i 25 minutter.
Pensle rutene med et sammenvispet egg. Strø over litt revet ost.
Stekes midt i ovnen på 225 grader over/undervarme i cirka 12 minutter, til briksene er gyldne.

Basert på [Ostebriks fra NRK](https://www.nrk.no/mat/1.14953173)