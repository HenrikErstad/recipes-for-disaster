
# Skillingsboller

Dette er ikke kanelboller. Dette er bergenske skillingsboller.

## Ingredienser

- 1/2 liter vann
- 225 gram romtemperert (viktig!) smør
- 200 gram sukker
- 1 toppet spiseskje kardemomme
- 2 pakker tørrgjær
- 1150 gram hvetemel
- 1 ts salt

## Metode

Smuldre smøret i melet. Bland inn sukker, kardemomme og salt.
Løs gjæren i vannet, og tilsett vannet til resten.
Eltes til en smidig deig som heves til dobbel størrelse (ca 45 min).
Kna deigen og kjevle til et rektangel ca 1 cm tykk og pensle den med smør.
Strø over smøret med sukker og kanel i svært sjenerøse mengder. Litt mer enn det også.
Rull sammen firkanten fra kortside mot kortside. Skjær rullen i 2 cm tykke skiver som legges på et stekebrett med god avstand mellom. Strø gjerne grovkornet sukker på toppen.
Dekk til og hev i en times tid.

Stekes midt i ovnen på 250 grader i 6-8 min. Bollene skal være såvidt stekt.